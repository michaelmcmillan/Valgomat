<h1>Spesifikasjon</h1>

<h2>Bakgrunn</h2>
I forbindelse med Stortings- og kommunevalg, pleier vi å ha en valgomat på Dagbladet. Det er noe vi bruker i forkant av valg, for å finne det partiet som passer deg best. Dette kan være i form av en embed på Dagbladet eller som en frittstående app på mobil. I tillegg bruker vi data vi samler inn, til å vise interessant statistikk på forsiden av Dagbladet eller i artikler.
 
Her er et eksempel på en valgomat fra oss: http://www.dagbladet.no/2015/08/12/nyheter/valg15/innenriks/valgomat/politikk/40562450/
 
Valgomaten samler inn en kombinasjon av demografiske data, og en rekke ulike spørsmål. Hvert spørsmål har fem svar: Fra helt enig til helt uenig. I tillegg skal hvert spørsmål kunne vektes med Veldig viktig, Viktig og Ikke viktig. Til slutt får du ut en vektet oversikt over hvilke(t) parti som passer deg best.
 
<h2>Oppgave</h2>
Vi ønsker at du med utgangspunkt i valgomat-konseptet, skal vise oss litt av hvordan du ville satt opp deler av en backend og frontend, og kommunikasjonen i mellom. Vi forventer ikke en ferdig løsning, men vi ønsker at du skal vise oss litt av det du mener er viktig å ha med dersom du skulle vært med å bygd produktet. Fokuser på det du er god på!
 
<h2>Tips</h2>
Oppgaven er så fri som mulig, men noen retningslinjer og tips kan vi gi:
 
Vi bruker for det meste PHP på backend-siden, men tester også ut andre språk, som Go, på flere nye prosjekter. I denne oppgaven ønsker vi at du tar utgangspunkt i PHP. Tar du i bruk Laravel er det fint, men ingen nødvendighet. I frontend-laget står du helt fritt til å bruke det du ønsker.
 
Vi har en egen styleguide, med alt fra knapper og typografi, til eksempel på hele artikler. Den lever på styleguide.dagbladet.no, og bruk den gjerne, dersom du trenger noe frontend/markup. Styleguiden vår er bygd på Zurbs Foundation-rammeverk. 
 
<h2>Ellers</h2>
* Ikke bruk tid på innholdet. Bruk i stedet dummydata eller data fra dagens valgomater.
* API-er er viktig for å kunne plugge samme backend på flere ulike plattformer.
* Alt som legges på forsiden av Dagbladet opplever høy samtidig trafikk, og må ta høyde for dette.
* Det vi lager må fungere like bra på små skjermer som store.
